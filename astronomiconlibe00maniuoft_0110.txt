MANILI

Erigonen ictuque Nepam spolioque Leonem

et morsu Cancrum, Pisces Cythereide uersa,

Lanigerum uicto ducentem sidera ponto,

ceteraque ex uariis pendentia casibus astra 35
aethera per summum uoluerunt fixa reuolui.

quorum carminibus nihil est nisi fabula caelum,

terraque composuit caelum, quae pendet ab illo.

quin etiam ritus pastorum et Pana sonantem

in calamos Sicula memorat tellure creatus; 40
nec siluis siluestre canit perque horrida motus

rura serit dulcis musamque inducit in arua.

ecce alius pictas uolucres ac bella serarum,

ille uenenatos anguis, hic †nata per† herbas

fata refert uitamque sua radice ferentis. 45
quin etiam tenebris inmersum Tartaron atra

in lucem de nocte uocant orbemque reuoluunt

interius uersum naturae foedere rupto,

omne genus rerum doctae cecinere sorores;

omnis ad accessus Heliconis semita trita est, 50
et iam confusi manant de fontibus amnes

nec capiunt haustum turbamque ad nota ruentem.
integra quaeramus rorantis prata per herbas

undamque occultis meditantem murmur in antris,

quam neque durato gustarint ore uolucres, 55
ipse nec aetherio Phoebus libauerit igni.

nostra loquar; nulli uatum debebimus ora,

nec furtum, sed opus ueniet, soloque uolamus

in caelum curru, propria rate pellimus undas.

namque canam tacita naturam mente potentem 60
infusumque deum caelo terrisque fretoque

ingentem aequali moderantem foedere molem,

totumque alterno consensu uiuere mundum

et rationis agi motu, cum spiritus unus

per cunctas habitet partes atque irriget orbem 65
omnia peruolitans corpusque animale figuret.

32 erigonem codd. 33 chitereide G 35 ceterasque L¹Ml : caeteraque
G, ut saepe 38 erraque L caelumque dependet M 39 ritus pasto-
rum Benllqy: ritus pecorum L Ven. : pecorum ritus GM 4ο creatis GL¹
41 perque] per quod M 42 arua dett. : auras codd. 43 cce L hac
bella M 44 uenenato sanguis (-es Β) LM 45 sua dett. : suam codd. 46
immersum Tartaron Scaliger: inmensum tartara codd. : atra Vossius natra
G Ven. ε nacta M: natu (-ῡ in ras.) L 48 saedere G, nt saepe 49 docta
M¹ 50 helicones codd. 52 aduota M 53 queramus M rotantis M
54 undamque] causamque <volebat musamque 5³) Ven. murmura nantriM
55 gustarunt L¹M 56 foebus M libauerit M: librauerit GL² lim. :
liberauerit L¹ 57 natum M 58 uolani M 59 proprio (a suprascr.)

4

